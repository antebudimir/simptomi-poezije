---
title: "Zabrinuta bora"
description: Čime te mogu privući, ljepoto, raskošnom neimaštinom s tavana?
date: 2010-07-20
update: 2010-07-20
tags:
  - poezija
  - rezovi
series: "Rezovi"
---

<p style='font-size: 1rem; font-style: italic; text-align: right;'>S tvoje kose mirise bih  
nosio po sv’jetu.<br>Musa Ćazim Ćatić</p>

Čime te mogu privući, ljepoto:  
raskošnom neimaštinom s tavana?  
uglađenim rječnikom, manirama?  
racionalnim, bezbožnim životom?

Ljepoto, što ti mogu ponuditi:  
svakodnevno odbacivanje normi?  
ismijavanje zbog gaženja formi?  
osude uz koje ćeš se buditi?

Čime bih te mogao usrećiti?  
bezuvjetnom ljubavlju i pjesmama?  
maštanjima, nesigurnim cestama?  
snovima što će s ludošću kročiti?

Kako da se natječem s dječacima  
što ti nude atalsko blago, slavu?  
prijetvorne stavove, pognutu glavu?  
dugoročnu ljubav u obrocima?

Kako bi me ikad mogla voljeti
