---
title: "Površina sjajne tame"
description: "Rasipam osjećaje, razbacujem se siromaštvom..."
date: 2013-08-02
update: 2013-08-02
tags:
  - poezija
  - rezovi
series: "Rezovi"
---

Rasipam osjećaje, razbacujem se siromaštvom  
kao galantar uleknutim ramenom

Iz džepova mi, poderanih, ispadaju pjesme –  
zakletve napisane u zanosu, njoj

Magla me zasljepljuje, vijugaju ulice  
pod mojim koracima kosturi

Hiljade posljednjih stanica na putu –  
sporo otkucava vrijeme, igra se život

Plave note prodiru kroz hermetične zidove  
i hipnotiziraju me, spašavaju

Sjedam na klupu ispred doma crnog trubadura  
i kisnem, dugo u noć...
