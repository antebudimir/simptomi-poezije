---
title: "Nijeme rešetke prostrane tamnice"
description: "Poljupcima zaustavljamo vrijeme, proključale se usnice..."
date: 2009-12-22
update: 2009-12-22
tags:
  - poezija
  - rezovi
series: "Rezovi"
---

Poljupcima zaustavljamo vrijeme  
proključale se usnice stapaju  
u divljem grozničavom zagrljaju  
svršavamo razbacujući sjeme

pišemo davnu povijest čovječanstva  
svojim uzdrhtalim golim tijelima  
vrele osjećaje akvarelima  
pohranjujemo kao svjedočanstva

Uspomenama zaustavljam uru  
ispred pravoslavne crkve svjetina  
nedorečenost privode sjećanja

promišljam ustaljenu nekulturu  
uz čašicu čudotvornog pelina  
i njezinu šutnju što me proganja

iako je bila jezičnog zvanja  
u ušima mi tišina odzvanja
