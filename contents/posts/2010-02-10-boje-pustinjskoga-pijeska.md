---
title: "Boje pustinjskoga pijeska"
description: "Hej, ljepoto... Uživaš li u sumornom nebu kao nekada..."
date: 2010-02-10
update: 2010-02-10
tags:
  - poezija
  - rezovi
series: "Rezovi"
---

Hej, ljepoto...

Uživaš li u sumornom nebu kao nekada?  
Zajedno nismo opažali sivilo,  
ravnali smo se prema slozi toga dana.  
Ponekad su nam kišni dani bili žuti  
a sunčani sivi.

Kako si danas, ljepoto?  
Jesi li se udala, je li se našao  
_netko_  
koga uistinu voliš

Pripremaš li novu zbirku poezije?  
Sve što si do danas objavila, imam.

Ja živim s djevojkom, skoro deset godina,  
u grijehu, kako moja majka kaže.  
Ponekad vodim djecu na izlet,  
vole prirodu i ptice.

Ravnice te dovedu k meni – i miris čokolade.

Ostaj mi dobro, ljepoto:  
ne skidaj kostim vječnog dječaka.

Nemoj se javljati – ne bih volio spoznati  
da zbog mene koristiš usluge Pony expressa,  
znam da ne voliš izrabljivanje konja.
