---
title: "Prijatna provalija"
description: "...uspomene na dane koji tek trebaju doći..."
date: 2013-11-29
update: 2013-11-29
tags:
  - poezija
  - rezovi
series: "Rezovi"
---

...uspomene na dane koji tek trebaju doći

---

Dogodi se, dogodi. Usprkos riječima,  
trudu, i pravovremenim reakcijama,  
ponekad se jednostavno dogodi.

Tišina nije loša.  
Riječi katkada iscrpljuju,  
cijede snagu, i onda umire  
uslijed premorenosti

Žudnja izdaje.  
Iskra u očima odaje,  
kvisling predaje  
neprijatelju na pladnju

Treba patiti.  
Potrebno je stati,  
s vremena na vrijeme,  
trpjeti i umrijeti:

san liječi, preporađa.

Dogodi se, dogodi: usprkos riječima  
trudu i pravovremenim reakcijama,  
ponekad se jednostavno dogodi.

---

Unatoč svemu, i baš zbog svega, čuvam...
