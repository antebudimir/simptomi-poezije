---
title: "Kazarsko lice"
description: "Danima me zapitkuješ - „Kada ćeš mi napisati..."
date: 2011-07-30
update: 2011-07-30
tags:
  - poezija
  - rezovi
series: "Rezovi"
---

Danima me zapitkuješ:  
„Kada ćeš mi napisati pjesmu?“

Nakon sedam dana upitnih pogleda,  
sedam dana ustrajnosti  
u sumnji u moje osjećaje,

evo ti odgovor:

ako ti je uistinu stalo do mene,  
molit ćeš se bogu, vragu, komu već!  
da do toga nikada ne dođe –

onoga dana kada ti napišem prvi stih,  
uzdahnut će Ponte dei sospiri.

Nemoj se iščuđavati.

Deprimirajuće je to, znam, ali nema inspiracije  
u godinama radosti koliko u satima bola.

---

Ako ti je, pak, samo do par redaka  
u zbirci moje poezije,  
ne brini:

dobit ćeš ih i više nego što zaslužuješ.
