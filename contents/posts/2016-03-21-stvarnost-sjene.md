---
title: "Stvarnost sjene"
description: "Nikada je više nisam pronašao onakvu, istu. Nikada više nisam..."
date: 2016-03-21
update: 2016-03-21
tags:
  - poezija
  - neudomljeno
---

Nikada je više nisam pronašao onakvu, istu.  
Nikada više nisam razmišljao o njoj, nikada više doživio vlastite ruke na njenoj
koži  
i nikada je više pogledom nisam tražio jer mi nije stalo.

Nikada više nisam zašao u to cigansko naselje, nikada iz prikrajka  
promatrao njen prozor, nikada klincima sladoled platio da joj pozvone  
i nikada mi se noge nisu odsjekle kad bi se na vratima pojavila.

I nikada joj nisam ni stiha napisao jer sam joj tako obećao  
pa čak ni ove retke kojima trenutno jezdiš, ne daj se zavarati, naivni
čitatelju,  
nisam njoj napisao niti dopuštam takvu primisao.

I nikada joj nisam pisma nosio pa ih drapao, i nikada me njen brat ispred kuće  
nije vidio i suosjećajno se nasmiješio, i nikada nakon toga nismo otišli  
u gostionicu na piće i nikada mi nije dopustio da platim.

I nikada nisam strepio od još jednog jutra koje će započeti s mislima o
njoj...  
I još stotinu sitnica – nikada!

I štogod o njoj kažem, uglavnom slažem, ali nikada je više nisam pronašao
onakvu, istu.

Moju.
