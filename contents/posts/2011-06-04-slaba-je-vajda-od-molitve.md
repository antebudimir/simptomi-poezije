---
title: "Slaba je vajda od molitve"
description: "uranjamo u zajedničko more dodirujući se uspomenama..."
date: 2011-06-04
update: 2011-06-04
tags:
  - poezija
  - rezovi
series: "Rezovi"
---

uranjamo u zajedničko more  
dodirujući se uspomenama  
plivamo nekim dalekim erama  
osmijesima rastjerujući bore

na dlanovima urezana slika  
na kojoj se zagrljeni smiješimo  
uvijek kad od sadašnjosti bježimo  
progoni nas napuštena prilika

viktualija već odavno nema  
stoji još samo spomenik mladosti  
što raskošnim sjajem kratko je sjala

nije se moglo dugo od tantijema  
Vanadis je bila ortak radosti  
koliko je mogla nama je dala
