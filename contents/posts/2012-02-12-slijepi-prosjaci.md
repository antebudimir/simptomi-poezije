---
title: "Slijepi prosjaci"
description: "Dugujem maštanjima par stihova o Njoj, razočarano me oblijeću..."
date: 2012-02-12
update: 2012-02-12
tags:
  - poezija
  - rezovi
series: "Rezovi"
---

Dugujem maštanjima par stihova o Njoj,  
razočarano me oblijeću već mjesecima,  
tužno promatraju kako razum dobiva boj.

---

Besjede o očima što ih svuda gone,  
pričaju o mnogim neprežaljenim dražima,  
kazuju mi da je noću dovode šansone.

Ne susprežu se ni od suludih obmana,  
uspoređuju je s mitološkim pejzažima,  
mahnito poriču postojanje njenih mana.

A kada im čežnja stara razapne krila,  
stoljetnim nagonom recitiraju Ćazima,  
dok ih ne uspava tmina koja se gomila.

---

Tada se viđaju s Njom u Maloj kavani,  
i uzalud me zaklinju junačkim precima –  
njezini su dodiri prstenom okovani.
